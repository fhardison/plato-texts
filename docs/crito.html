<!DOCTYPE html>
<html lang="grc">
  <head>
    <title>Crito | Plato</title>
    <meta charset="utf-8">
    <link href="https://fonts.googleapis.com/css?family=Noto+Serif:400,700&amp;subset=greek,greek-ext" rel="stylesheet">
    <link href="default.css" rel="stylesheet">
    
  </head>
  <body class="default">
    <div class="container">
      
  <nav>&#x2191; <a href="./">Plato</a></nav>

  <div class="work">
  <h1 lang="en">Crito</h1>

  
    <div class="speech">
  <span class="ref">001</span>
  <h2 class="speaker">
    {43a} ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί τηνικάδε ἀφῖξαι, ὦ Κρίτων;
</div>
    
  
    
    <div class="sentence">
  <span class="ref">02</span>&nbsp;ἢ οὐ πρῲ ἔτι ἐστίν;
</div>
    
  
</div>
  
    <div class="speech">
  <span class="ref">002</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;πάνυ μὲν οὖν.
</div>
    
  
</div>
  
    <div class="speech">
  <span class="ref">003</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;πηνίκα μάλιστα;
</div>
    
  
</div>
  
    <div class="speech">
  <span class="ref">004</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ὄρθρος βαθύς.
</div>
    
  
</div>
  
    <div class="speech">
  <span class="ref">005</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;θαυμάζω ὅπως ἠθέλησέ σοι ὁ τοῦ δεσμωτηρίου φύλαξ ὑπακοῦσαι.
</div>
    
  
</div>
  
    <div class="speech">
  <span class="ref">006</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;συνήθης ἤδη μοί ἐστιν, ὦ Σώκρατες, διὰ τὸ πολλάκις δεῦρο φοιτᾶν, καί τι καὶ εὐεργέτηται ὑπ’ ἐμοῦ.
</div>
    
  
</div>
  
    <div class="speech">
  <span class="ref">007</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἄρτι δὲ ἥκεις ἢ πάλαι;
</div>
    
  
</div>
  
    <div class="speech">
  <span class="ref">008</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἐπιεικῶς πάλαι.
</div>
    
  
</div>
  
    <div class="speech">
  <span class="ref">009</span>
  <h2 class="speaker">
    {43b} ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἶτα πῶς οὐκ εὐθὺς ἐπήγειράς με, ἀλλὰ σιγῇ παρακάθησαι;
</div>
    
  
</div>
  
    <div class="speech">
  <span class="ref">010</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐ μὰ τὸν Δία, ὦ Σώκρατες, οὐδ’ ἂν αὐτὸς ἤθελον ἐν τοσαύτῃ τε ἀγρυπνίᾳ καὶ λύπῃ εἶναι, ἀλλὰ καὶ σοῦ πάλαι θαυμάζω αἰσθανόμενος ὡς ἡδέως καθεύδεις·
</div>
    
  
    
    <div class="sentence">
  <span class="ref">02</span>&nbsp;καὶ ἐπίτηδές σε οὐκ ἤγειρον ἵνα ὡς ἥδιστα διάγῃς.
</div>
    
  
    
    <div class="sentence">
  <span class="ref">03</span>&nbsp;καὶ πολλάκις μὲν δή σε καὶ πρότερον ἐν παντὶ τῷ βίῳ ηὐδαιμόνισα τοῦ τρόπου, πολὺ δὲ μάλιστα ἐν τῇ νῦν παρεστώσῃ συμφορᾷ, ὡς ῥᾳδίως αὐτὴν καὶ πρᾴως φέρεις.
</div>
    
  
</div>
  
    <div class="speech">
  <span class="ref">011</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ γὰρ ἄν, ὦ Κρίτων, πλημμελὲς εἴη ἀγανακτεῖν τηλικοῦτον ὄντα εἰ δεῖ ἤδη τελευτᾶν.
</div>
    
  
</div>
  
    <div class="speech">
  <span class="ref">012</span>
  <h2 class="speaker">
    {43c} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;καὶ ἄλλοι, ὦ Σώκρατες, τηλικοῦτοι ἐν τοιαύταις συμφοραῖς ἁλίσκονται, ἀλλ’ οὐδὲν αὐτοὺς ἐπιλύεται ἡ ἡλικία τὸ μὴ οὐχὶ ἀγανακτεῖν τῇ παρούσῃ τύχῃ.
</div>
    
  
</div>
  
    <div class="speech">
  <span class="ref">013</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἔστι ταῦτα.
</div>
    
  
    
    <div class="sentence">
  <span class="ref">02</span>&nbsp;ἀλλὰ τί δὴ οὕτω πρῲ ἀφῖξαι;
</div>
    
  
</div>
  
    <div class="speech">
  <span class="ref">014</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀγγελίαν, ὦ Σώκρατες, φέρων χαλεπήν, οὐ σοί, ὡς ἐμοὶ φαίνεται, ἀλλ’ ἐμοὶ καὶ τοῖς σοῖς ἐπιτηδείοις πᾶσιν καὶ χαλεπὴν καὶ βαρεῖαν, ἣν ἐγώ, ὡς ἐμοὶ δοκῶ, ἐν τοῖς βαρύτατ’ ἂν ἐνέγκαιμι.
</div>
    
  
</div>
  
    <div class="speech">
  <span class="ref">015</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τίνα ταύτην;
</div>
    
  
    
    <div class="sentence">
  <span class="ref">02</span>&nbsp;ἢ τὸ πλοῖον ἀφῖκται ἐκ Δήλου, οὗ δεῖ {43d} ἀφικομένου τεθνάναι με;
</div>
    
  
</div>
  
    <div class="speech">
  <span class="ref">016</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὔτοι δὴ ἀφῖκται, ἀλλὰ δοκεῖν μέν μοι ἥξει τήμερον ἐξ ὧν ἀπαγγέλλουσιν ἥκοντές τινες ἀπὸ Σουνίου καὶ καταλιπόντες ἐκεῖ αὐτό.
</div>
    
  
    
    <div class="sentence">
  <span class="ref">02</span>&nbsp;δῆλον οὖν ἐκ τούτων ~τῶν ἀγγέλων~ ὅτι ἥξει τήμερον, καὶ ἀνάγκη δὴ εἰς αὔριον ἔσται, ὦ Σώκρατες, τὸν βίον σε τελευτᾶν.
</div>
    
  
</div>
  
    <div class="speech">
  <span class="ref">017</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’, ὦ Κρίτων, τύχῃ ἀγαθῇ, εἰ ταύτῃ τοῖς θεοῖς φίλον, ταύτῃ ἔστω·
</div>
    
  
    
    <div class="sentence">
  <span class="ref">02</span>&nbsp;οὐ μέντοι οἶμαι ἥξειν αὐτὸ τήμερον.
</div>
    
  
</div>
  
    <div class="speech">
  <span class="ref">018</span>
  <h2 class="speaker">
    {44a} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;πόθεν τοῦτο τεκμαίρῃ;
</div>
    
  
</div>
  
    <div class="speech">
  <span class="ref">019</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἐγώ σοι ἐρῶ.
</div>
    
  
    
    <div class="sentence">
  <span class="ref">02</span>&nbsp;τῇ γάρ που ὑστεραίᾳ δεῖ με ἀποθνῄσκειν ἢ ᾗ ἂν ἔλθῃ τὸ πλοῖον.
</div>
    
  
</div>
  
    <div class="speech">
  <span class="ref">020</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;φασί γέ τοι δὴ οἱ τούτων κύριοι.
</div>
    
  
</div>
  
    <div class="speech">
  <span class="ref">021</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐ τοίνυν τῆς ἐπιούσης ἡμέρας οἶμαι αὐτὸ ἥξειν ἀλλὰ τῆς ἑτέρας.
</div>
    
  
    
    <div class="sentence">
  <span class="ref">02</span>&nbsp;τεκμαίρομαι δὲ ἔκ τινος ἐνυπνίου ὃ ἑώρακα ὀλίγον πρότερον ταύτης τῆς νυκτός·
</div>
    
  
    
    <div class="sentence">
  <span class="ref">03</span>&nbsp;καὶ κινδυνεύεις ἐν καιρῷ τινι οὐκ ἐγεῖραί με.
</div>
    
  
</div>
  
    <div class="speech">
  <span class="ref">022</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἦν δὲ δὴ τί τὸ ἐνύπνιον;
</div>
    
  
</div>
  
    <div class="speech">
  <span class="ref">023</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἐδόκει τίς μοι γυνὴ προσελθοῦσα καλὴ καὶ εὐειδής, {44b} λευκὰ ἱμάτια ἔχουσα, καλέσαι με καὶ εἰπεῖν·
</div>
    
  
    
    <div class="sentence">
  <span class="ref">02</span>&nbsp;«ὦ Σώκρατες, `ἤματί κεν τριτάτῳ Φθίην ἐρίβωλον ἵκοιο.`»
</div>
    
  
</div>
  
    <div class="speech">
  <span class="ref">024</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἄτοπον τὸ ἐνύπνιον, ὦ Σώκρατες.
</div>
    
  
</div>
  
    <div class="speech">
  <span class="ref">025</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἐναργὲς μὲν οὖν, ὥς γέ μοι δοκεῖ, ὦ Κρίτων.
</div>
    
  
</div>
  
    <div class="speech">
  <span class="ref">026</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;λίαν γε, ὡς ἔοικεν.
</div>
    
  
    
    <div class="sentence">
  <span class="ref">02</span>&nbsp;ἀλλ’, ὦ δαιμόνιε Σώκρατες, ἔτι καὶ νῦν ἐμοὶ πιθοῦ καὶ σώθητι·
</div>
    
  
    
    <div class="sentence">
  <span class="ref">03</span>&nbsp;ὡς ἐμοί, ἐὰν σὺ ἀποθάνῃς, οὐ μία συμφορά ἐστιν, ἀλλὰ χωρὶς μὲν τοῦ ἐστερῆσθαι τοιούτου ἐπιτηδείου οἷον ἐγὼ οὐδένα μή ποτε εὑρήσω, ἔτι δὲ καὶ πολλοῖς δόξω, οἳ ἐμὲ καὶ σὲ μὴ σαφῶς ἴσασιν, {44c} ὡς οἷός τ’ ὤν σε σῴζειν εἰ ἤθελον ἀναλίσκειν χρήματα, ἀμελῆσαι.
</div>
    
  
    
    <div class="sentence">
  <span class="ref">04</span>&nbsp;καίτοι τίς ἂν αἰσχίων εἴη ταύτης δόξα ἢ δοκεῖν χρήματα περὶ πλείονος ποιεῖσθαι ἢ φίλους;
</div>
    
  
    
    <div class="sentence">
  <span class="ref">05</span>&nbsp;οὐ γὰρ πείσονται οἱ πολλοὶ ὡς σὺ αὐτὸς οὐκ ἠθέλησας ἀπιέναι ἐνθένδε ἡμῶν προθυμουμένων.
</div>
    
  
</div>
  
    <div class="speech">
  <span class="ref">027</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ τί ἡμῖν, ὦ μακάριε Κρίτων, οὕτω τῆς τῶν πολλῶν δόξης μέλει;
</div>
    
  
    
    <div class="sentence">
  <span class="ref">02</span>&nbsp;οἱ γὰρ ἐπιεικέστατοι, ὧν μᾶλλον ἄξιον φροντίζειν, ἡγήσονται αὐτὰ οὕτω πεπρᾶχθαι ὥσπερ ἂν πραχθῇ.
</div>
    
  
</div>
  
    <div class="speech">
  <span class="ref">028</span>
  <h2 class="speaker">
    {44d} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ὁρᾷς δὴ ὅτι ἀνάγκη, ὦ Σώκρατες, καὶ τῆς τῶν πολλῶν δόξης μέλειν.
</div>
    
  
    
    <div class="sentence">
  <span class="ref">02</span>&nbsp;αὐτὰ δὲ δῆλα τὰ παρόντα νυνὶ ὅτι οἷοί τ’ εἰσὶν οἱ πολλοὶ οὐ τὰ σμικρότατα τῶν κακῶν ἐξεργάζεσθαι ἀλλὰ τὰ μέγιστα σχεδόν, ἐάν τις ἐν αὐτοῖς διαβεβλημένος ᾖ.
</div>
    
  
</div>
  
    <div class="speech">
  <span class="ref">029</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἰ γὰρ ὤφελον, ὦ Κρίτων, οἷοί τ’ εἶναι οἱ πολλοὶ τὰ μέγιστα κακὰ ἐργάζεσθαι, ἵνα οἷοί τ’ ἦσαν καὶ ἀγαθὰ τὰ μέγιστα, καὶ καλῶς ἂν εἶχεν.
</div>
    
  
    
    <div class="sentence">
  <span class="ref">02</span>&nbsp;νῦν δὲ οὐδέτερα οἷοί τε·
</div>
    
  
    
    <div class="sentence">
  <span class="ref">03</span>&nbsp;οὔτε γὰρ φρόνιμον οὔτε ἄφρονα δυνατοὶ ποιῆσαι, ποιοῦσι δὲ τοῦτο ὅτι ἂν τύχωσι.
</div>
    
  
</div>
  
    <div class="speech">
  <span class="ref">030</span>
  <h2 class="speaker">
    {44e} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ταῦτα μὲν δὴ οὕτως ἐχέτω·
</div>
    
  
    
    <div class="sentence">
  <span class="ref">02</span>&nbsp;τάδε δέ, ὦ Σώκρατες, εἰπέ μοι.
</div>
    
  
    
    <div class="sentence">
  <span class="ref">03</span>&nbsp;ἆρά γε μὴ ἐμοῦ προμηθῇ καὶ τῶν ἄλλων ἐπιτηδείων μή, ἐὰν σὺ ἐνθένδε ἐξέλθῃς, οἱ συκοφάνται ἡμῖν πράγματα παρέχωσιν ὡς σὲ ἐνθένδε ἐκκλέψασιν, καὶ ἀναγκασθῶμεν ἢ καὶ πᾶσαν τὴν οὐσίαν ἀποβαλεῖν ἢ συχνὰ χρήματα, ἢ καὶ ἄλλο τι πρὸς τούτοις παθεῖν;
</div>
    
  
</div>
  
    <div class="speech">
  <span class="ref">031</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;εἰ γάρ τι {45a} τοιοῦτον φοβῇ, ἔασον αὐτὸ χαίρειν·
</div>
    
  
    
    <div class="sentence">
  <span class="ref">02</span>&nbsp;ἡμεῖς γάρ που δίκαιοί ἐσμεν σώσαντές σε κινδυνεύειν τοῦτον τὸν κίνδυνον καὶ ἐὰν δέῃ ἔτι τούτου μείζω.
</div>
    
  
    
    <div class="sentence">
  <span class="ref">03</span>&nbsp;ἀλλ’ ἐμοὶ πείθου καὶ μὴ ἄλλως ποίει.
</div>
    
  
</div>
  
    <div class="speech">
  <span class="ref">032</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καὶ ταῦτα προμηθοῦμαι, ὦ Κρίτων, καὶ ἄλλα πολλά.
</div>
    
  
</div>
  
    <div class="speech">
  <span class="ref">033</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;μήτε τοίνυν ταῦτα φοβοῦ — καὶ γὰρ οὐδὲ πολὺ τἀργύριόν ἐστιν ὃ θέλουσι λαβόντες τινὲς σῶσαί σε καὶ ἐξαγαγεῖν ἐνθένδε.
</div>
    
  
    
    <div class="sentence">
  <span class="ref">02</span>&nbsp;ἔπειτα οὐχ ὁρᾷς τούτους τοὺς συκοφάντας ὡς εὐτελεῖς, καὶ οὐδὲν ἂν δέοι ἐπ’ αὐτοὺς πολλοῦ ἀργυρίου;
</div>
    
  
    
    <div class="sentence">
  <span class="ref">03</span>&nbsp;{45b} σοὶ δὲ ὑπάρχει μὲν τὰ ἐμὰ χρήματα, ὡς ἐγὼ οἶμαι, ἱκανά·
</div>
    
  
    
    <div class="sentence">
  <span class="ref">04</span>&nbsp;ἔπειτα καὶ εἴ τι ἐμοῦ κηδόμενος οὐκ οἴει δεῖν ἀναλίσκειν τἀμά, ξένοι οὗτοι ἐνθάδε ἕτοιμοι ἀναλίσκειν·
</div>
    
  
    
    <div class="sentence">
  <span class="ref">05</span>&nbsp;εἷς δὲ καὶ κεκόμικεν ἐπ’ αὐτὸ τοῦτο ἀργύριον ἱκανόν, Σιμμίας ὁ Θηβαῖος, ἕτοιμος δὲ καὶ Κέβης καὶ ἄλλοι πολλοὶ πάνυ.
</div>
    
  
    
    <div class="sentence">
  <span class="ref">06</span>&nbsp;ὥστε, ὅπερ λέγω, μήτε ταῦτα φοβούμενος ἀποκάμῃς σαυτὸν σῶσαι, μήτε, ὃ ἔλεγες ἐν τῷ δικαστηρίῳ, δυσχερές σοι γενέσθω ὅτι οὐκ ἂν ἔχοις ἐξελθὼν ὅτι χρῷο σαυτῷ·
</div>
    
  
    
    <div class="sentence">
  <span class="ref">07</span>&nbsp;πολλαχοῦ {45c} μὲν γὰρ καὶ ἄλλοσε ὅποι ἂν ἀφίκῃ ἀγαπήσουσί σε·
</div>
    
  
    
    <div class="sentence">
  <span class="ref">08</span>&nbsp;ἐὰν δὲ βούλῃ εἰς Θετταλίαν ἰέναι, εἰσὶν ἐμοὶ ἐκεῖ ξένοι οἵ σε περὶ πολλοῦ ποιήσονται καὶ ἀσφάλειάν σοι παρέξονται, ὥστε σε μηδένα λυπεῖν τῶν κατὰ Θετταλίαν.
</div>
    
  
    
    <div class="sentence">
  <span class="ref">09</span>&nbsp;{P} ἔτι δέ, ὦ Σώκρατες, οὐδὲ δίκαιόν μοι δοκεῖς ἐπιχειρεῖν πρᾶγμα, σαυτὸν προδοῦναι, ἐξὸν σωθῆναι, καὶ τοιαῦτα σπεύδεις περὶ σαυτὸν γενέσθαι ἅπερ ἂν καὶ οἱ ἐχθροί σου σπεύσαιέν τε καὶ ἔσπευσαν σὲ διαφθεῖραι βουλόμενοι.
</div>
    
  
    
    <div class="sentence">
  <span class="ref">10</span>&nbsp;πρὸς δὲ τούτοις καὶ τοὺς ὑεῖς τοὺς σαυτοῦ ἔμοιγε δοκεῖς προδιδόναι, οὕς σοι {45d} ἐξὸν καὶ ἐκθρέψαι καὶ ἐκπαιδεῦσαι οἰχήσῃ καταλιπών, καὶ τὸ σὸν μέρος ὅτι ἂν τύχωσι τοῦτο πράξουσιν·
</div>
    
  
    
    <div class="sentence">
  <span class="ref">11</span>&nbsp;τεύξονται δέ, ὡς τὸ εἰκός, τοιούτων οἷάπερ εἴωθεν γίγνεσθαι ἐν ταῖς ὀρφανίαις περὶ τοὺς ὀρφανούς.
</div>
    
  
    
    <div class="sentence">
  <span class="ref">12</span>&nbsp;ἢ γὰρ οὐ χρὴ ποιεῖσθαι παῖδας ἢ συνδιαταλαιπωρεῖν καὶ τρέφοντα καὶ παιδεύοντα, σὺ δέ μοι δοκεῖς τὰ ῥᾳθυμότατα αἱρεῖσθαι.
</div>
    
  
    
    <div class="sentence">
  <span class="ref">13</span>&nbsp;χρὴ δέ, ἅπερ ἂν ἀνὴρ ἀγαθὸς καὶ ἀνδρεῖος ἕλοιτο, ταῦτα αἱρεῖσθαι, φάσκοντά γε δὴ ἀρετῆς διὰ παντὸς τοῦ βίου ἐπιμελεῖσθαι·
</div>
    
  
    
    <div class="sentence">
  <span class="ref">14</span>&nbsp;ὡς ἔγωγε καὶ {45e} ὑπὲρ σοῦ καὶ ὑπὲρ ἡμῶν τῶν σῶν ἐπιτηδείων αἰσχύνομαι μὴ δόξῃ ἅπαν τὸ πρᾶγμα τὸ περὶ σὲ ἀνανδρίᾳ τινὶ τῇ ἡμετέρᾳ πεπρᾶχθαι, καὶ ἡ εἴσοδος τῆς δίκης εἰς τὸ δικαστήριον ὡς εἰσῆλθεν ἐξὸν μὴ εἰσελθεῖν, καὶ αὐτὸς ὁ ἀγὼν τῆς δίκης ὡς ἐγένετο, καὶ τὸ τελευταῖον δὴ τουτί, ὥσπερ κατάγελως τῆς πράξεως, κακίᾳ τινὶ καὶ ἀνανδρίᾳ τῇ ἡμετέρᾳ διαπεφευγέναι {46a} ἡμᾶς δοκεῖν, οἵτινές σε οὐχὶ ἐσώσαμεν οὐδὲ σὺ σαυτόν, οἷόν τε ὂν καὶ δυνατὸν εἴ τι καὶ μικρὸν ἡμῶν ὄφελος ἦν.
</div>
    
  
</div>
  
    <div class="speech">
  <span class="ref">034</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ταῦτα οὖν, ὦ Σώκρατες, ὅρα μὴ ἅμα τῷ κακῷ καὶ αἰσχρὰ ᾖ σοί τε καὶ ἡμῖν.
</div>
    
  
    
    <div class="sentence">
  <span class="ref">02</span>&nbsp;ἀλλὰ βουλεύου — μᾶλλον δὲ οὐδὲ βουλεύεσθαι ἔτι ὥρα ἀλλὰ βεβουλεῦσθαι — μία δὲ βουλή·
</div>
    
  
    
    <div class="sentence">
  <span class="ref">03</span>&nbsp;τῆς γὰρ ἐπιούσης νυκτὸς πάντα ταῦτα δεῖ πεπρᾶχθαι, εἰ δ’ ἔτι περιμενοῦμεν, ἀδύνατον καὶ οὐκέτι οἷόν τε.
</div>
    
  
    
    <div class="sentence">
  <span class="ref">04</span>&nbsp;ἀλλὰ παντὶ τρόπῳ, ὦ Σώκρατες, πείθου μοι καὶ μηδαμῶς ἄλλως ποίει.
</div>
    
  
</div>
  
    <div class="speech">
  <span class="ref">035</span>
  <h2 class="speaker">
    {46b} ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ὦ φίλε Κρίτων, ἡ προθυμία σου πολλοῦ ἀξία εἰ μετά τινος ὀρθότητος εἴη·
</div>
    
  
    
    <div class="sentence">
  <span class="ref">02</span>&nbsp;εἰ δὲ μή, ὅσῳ μείζων τοσούτῳ χαλεπωτέρα.
</div>
    
  
    
    <div class="sentence">
  <span class="ref">03</span>&nbsp;σκοπεῖσθαι οὖν χρὴ ἡμᾶς εἴτε ταῦτα πρακτέον εἴτε μή·
</div>
    
  
    
    <div class="sentence">
  <span class="ref">04</span>&nbsp;ὡς ἐγὼ οὐ νῦν πρῶτον ἀλλὰ καὶ ἀεὶ τοιοῦτος οἷος τῶν ἐμῶν μηδενὶ ἄλλῳ πείθεσθαι ἢ τῷ λόγῳ ὃς ἄν μοι λογιζομένῳ βέλτιστος φαίνηται.
</div>
    
  
    
    <div class="sentence">
  <span class="ref">05</span>&nbsp;τοὺς δὴ λόγους οὓς ἐν τῷ ἔμπροσθεν ἔλεγον οὐ δύναμαι νῦν ἐκβαλεῖν, ἐπειδή μοι ἥδε ἡ τύχη γέγονεν, ἀλλὰ σχεδόν τι ὅμοιοι φαίνονταί μοι, {46c} καὶ τοὺς αὐτοὺς πρεσβεύω καὶ τιμῶ οὕσπερ καὶ πρότερον·
</div>
    
  
    
    <div class="sentence">
  <span class="ref">06</span>&nbsp;ὧν ἐὰν μὴ βελτίω ἔχωμεν λέγειν ἐν τῷ παρόντι, εὖ ἴσθι ὅτι οὐ μή σοι συγχωρήσω, οὐδ’ ἂν πλείω τῶν νῦν παρόντων ἡ τῶν πολλῶν δύναμις ὥσπερ παῖδας ἡμᾶς μορμολύττηται, δεσμοὺς καὶ θανάτους ἐπιπέμπουσα καὶ χρημάτων ἀφαιρέσεις.
</div>
    
  
    
    <div class="sentence">
  <span class="ref">07</span>&nbsp;πῶς οὖν ἂν μετριώτατα σκοποίμεθα αὐτά;
</div>
    
  
    
    <div class="sentence">
  <span class="ref">08</span>&nbsp;εἰ πρῶτον μὲν τοῦτον τὸν λόγον ἀναλάβοιμεν, ὃν σὺ λέγεις περὶ τῶν δοξῶν.
</div>
    
  
    
    <div class="sentence">
  <span class="ref">09</span>&nbsp;πότερον καλῶς ἐλέγετο ἑκάστοτε ἢ οὔ, {46d} ὅτι ταῖς μὲν δεῖ τῶν δοξῶν προσέχειν τὸν νοῦν, ταῖς δὲ οὔ;
</div>
    
  
    
    <div class="sentence">
  <span class="ref">10</span>&nbsp;ἢ πρὶν μὲν ἐμὲ δεῖν ἀποθνῄσκειν καλῶς ἐλέγετο, νῦν δὲ κατάδηλος ἄρα ἐγένετο ὅτι ἄλλως ἕνεκα λόγου ἐλέγετο, ἦν δὲ παιδιὰ καὶ φλυαρία ὡς ἀληθῶς;
</div>
    
  
    
    <div class="sentence">
  <span class="ref">11</span>&nbsp;ἐπιθυμῶ δ’ ἔγωγ’ ἐπισκέψασθαι, ὦ Κρίτων, κοινῇ μετὰ σοῦ εἴ τί μοι ἀλλοιότερος φανεῖται, ἐπειδὴ ὧδε ἔχω, ἢ ὁ αὐτός, καὶ ἐάσομεν χαίρειν ἢ πεισόμεθα αὐτῷ.
</div>
    
  
    
    <div class="sentence">
  <span class="ref">12</span>&nbsp;ἐλέγετο δέ πως, ὡς ἐγᾦμαι, ἑκάστοτε ὧδε ὑπὸ τῶν οἰομένων τὶ λέγειν, ὥσπερ νυνδὴ ἐγὼ ἔλεγον, ὅτι τῶν δοξῶν ἃς οἱ ἄνθρωποι {46e} δοξάζουσιν δέοι τὰς μὲν περὶ πολλοῦ ποιεῖσθαι, τὰς δὲ μή.
</div>
    
  
    
    <div class="sentence">
  <span class="ref">13</span>&nbsp;τοῦτο πρὸς θεῶν, ὦ Κρίτων, οὐ δοκεῖ καλῶς σοι λέγεσθαι;
</div>
    
  
</div>
  
    <div class="speech">
  <span class="ref">036</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;— σὺ γάρ, ὅσα γε τἀνθρώπεια, ἐκτὸς εἶ τοῦ μέλλειν ἀποθνῄσκειν {47a} αὔριον, καὶ οὐκ ἂν σὲ παρακρούοι ἡ παροῦσα συμφορά·
</div>
    
  
    
    <div class="sentence">
  <span class="ref">02</span>&nbsp;σκόπει δή —
</div>
    
  
    
    <div class="sentence">
  <span class="ref">03</span>&nbsp;οὐχ ἱκανῶς δοκεῖ σοι λέγεσθαι ὅτι οὐ πάσας χρὴ τὰς δόξας τῶν ἀνθρώπων τιμᾶν ἀλλὰ τὰς μέν, τὰς δ’ οὔ, οὐδὲ πάντων ἀλλὰ τῶν μέν, τῶν δ’ οὔ;
</div>
    
  
    
    <div class="sentence">
  <span class="ref">04</span>&nbsp;τί φῄς;
</div>
    
  
    
    <div class="sentence">
  <span class="ref">05</span>&nbsp;ταῦτα οὐχὶ καλῶς λέγεται;
</div>
    
  
</div>
  
    <div class="speech">
  <span class="ref">037</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;καλῶς.
</div>
    
  
</div>
  
    <div class="speech">
  <span class="ref">038</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν τὰς μὲν χρηστὰς τιμᾶν, τὰς δὲ πονηρὰς μή;
</div>
    
  
</div>
  
    <div class="speech">
  <span class="ref">039</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">040</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;χρησταὶ δὲ οὐχ αἱ τῶν φρονίμων, πονηραὶ δὲ αἱ τῶν ἀφρόνων;
</div>
    
  
</div>
  
    <div class="speech">
  <span class="ref">041</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;πῶς δ’ οὔ;
</div>
    
  
</div>
  
    <div class="speech">
  <span class="ref">042</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;φέρε δή, πῶς αὖ τὰ τοιαῦτα ἐλέγετο;
</div>
    
  
    
    <div class="sentence">
  <span class="ref">02</span>&nbsp;γυμναζόμενος {47b} ἀνὴρ καὶ τοῦτο πράττων πότερον παντὸς ἀνδρὸς ἐπαίνῳ καὶ ψόγῳ καὶ δόξῃ τὸν νοῦν προσέχει, ἢ ἑνὸς μόνου ἐκείνου ὃς ἂν τυγχάνῃ ἰατρὸς ἢ παιδοτρίβης ὤν;
</div>
    
  
</div>
  
    <div class="speech">
  <span class="ref">043</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἑνὸς μόνου.
</div>
    
  
</div>
  
    <div class="speech">
  <span class="ref">044</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν φοβεῖσθαι χρὴ τοὺς ψόγους καὶ ἀσπάζεσθαι τοὺς ἐπαίνους τοὺς τοῦ ἑνὸς ἐκείνου ἀλλὰ μὴ τοὺς τῶν πολλῶν.
</div>
    
  
</div>
  
    <div class="speech">
  <span class="ref">045</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;δῆλα δή.
</div>
    
  
</div>
  
    <div class="speech">
  <span class="ref">046</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ταύτῃ ἄρα αὐτῷ πρακτέον καὶ γυμναστέον καὶ ἐδεστέον γε καὶ ποτέον, ᾗ ἂν τῷ ἑνὶ δοκῇ, τῷ ἐπιστάτῃ καὶ ἐπαΐοντι, μᾶλλον ἢ ᾗ σύμπασι τοῖς ἄλλοις.
</div>
    
  
</div>
  
    <div class="speech">
  <span class="ref">047</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἔστι ταῦτα.
</div>
    
  
</div>
  
    <div class="speech">
  <span class="ref">048</span>
  <h2 class="speaker">
    {47c} ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;εἶεν.
</div>
    
  
    
    <div class="sentence">
  <span class="ref">02</span>&nbsp;ἀπειθήσας δὲ τῷ ἑνὶ καὶ ἀτιμάσας αὐτοῦ τὴν δόξαν καὶ τοὺς ἐπαίνους, τιμήσας δὲ τοὺς τῶν πολλῶν ~λόγους~ καὶ μηδὲν ἐπαϊόντων, ἆρα οὐδὲν κακὸν πείσεται;
</div>
    
  
</div>
  
    <div class="speech">
  <span class="ref">049</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;πῶς γὰρ οὔ;
</div>
    
  
</div>
  
    <div class="speech">
  <span class="ref">050</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δ’ ἔστι τὸ κακὸν τοῦτο, καὶ ποῖ τείνει, καὶ εἰς τί τῶν τοῦ ἀπειθοῦντος;
</div>
    
  
</div>
  
    <div class="speech">
  <span class="ref">051</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;δῆλον ὅτι εἰς τὸ σῶμα·
</div>
    
  
    
    <div class="sentence">
  <span class="ref">02</span>&nbsp;τοῦτο γὰρ διόλλυσι.
</div>
    
  
</div>
  
    <div class="speech">
  <span class="ref">052</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;καλῶς λέγεις.
</div>
    
  
    
    <div class="sentence">
  <span class="ref">02</span>&nbsp;οὐκοῦν καὶ τἆλλα, ὦ Κρίτων, οὕτως, ἵνα μὴ πάντα διΐωμεν, καὶ δὴ καὶ περὶ τῶν δικαίων καὶ ἀδίκων καὶ αἰσχρῶν καὶ καλῶν καὶ ἀγαθῶν καὶ κακῶν, περὶ ὧν νῦν ἡ βουλὴ ἡμῖν ἐστιν, πότερον τῇ τῶν πολλῶν δόξῃ {47d} δεῖ ἡμᾶς ἕπεσθαι καὶ φοβεῖσθαι αὐτὴν ἢ τῇ τοῦ ἑνός, εἴ τίς ἐστιν ἐπαΐων, ὃν δεῖ καὶ αἰσχύνεσθαι καὶ φοβεῖσθαι μᾶλλον ἢ σύμπαντας τοὺς ἄλλους;
</div>
    
  
    
    <div class="sentence">
  <span class="ref">03</span>&nbsp;ᾧ εἰ μὴ ἀκολουθήσομεν, διαφθεροῦμεν ἐκεῖνο καὶ λωβησόμεθα, ὃ τῷ μὲν δικαίῳ βέλτιον ἐγίγνετο τῷ δὲ ἀδίκῳ ἀπώλλυτο.
</div>
    
  
    
    <div class="sentence">
  <span class="ref">04</span>&nbsp;ἢ οὐδέν ἐστι τοῦτο;
</div>
    
  
</div>
  
    <div class="speech">
  <span class="ref">053</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οἶμαι ἔγωγε, ὦ Σώκρατες.
</div>
    
  
</div>
  
    <div class="speech">
  <span class="ref">054</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;φέρε δή, ἐὰν τὸ ὑπὸ τοῦ ὑγιεινοῦ μὲν βέλτιον γιγνόμενον, ὑπὸ τοῦ νοσώδους δὲ διαφθειρόμενον διολέσωμεν πειθόμενοι μὴ τῇ τῶν ἐπαϊόντων δόξῃ, ἆρα βιωτὸν ἡμῖν ἐστιν {47e} διεφθαρμένου αὐτοῦ;
</div>
    
  
    
    <div class="sentence">
  <span class="ref">02</span>&nbsp;ἔστι δέ που τοῦτο σῶμα·
</div>
    
  
    
    <div class="sentence">
  <span class="ref">03</span>&nbsp;ἢ οὐχί;
</div>
    
  
</div>
  
    <div class="speech">
  <span class="ref">055</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ναί.
</div>
    
  
</div>
  
    <div class="speech">
  <span class="ref">056</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἆρ’ οὖν βιωτὸν ἡμῖν ἐστιν μετὰ μοχθηροῦ καὶ διεφθαρμένου σώματος;
</div>
    
  
</div>
  
    <div class="speech">
  <span class="ref">057</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς.
</div>
    
  
</div>
  
    <div class="speech">
  <span class="ref">058</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ μετ’ ἐκείνου ἄρ’ ἡμῖν βιωτὸν διεφθαρμένου, ᾧ τὸ ἄδικον μὲν λωβᾶται, τὸ δὲ δίκαιον ὀνίνησιν;
</div>
    
  
    
    <div class="sentence">
  <span class="ref">02</span>&nbsp;ἢ φαυλότερον ἡγούμεθα εἶναι τοῦ σώματος ἐκεῖνο, ὅτι ποτ’ ἐστὶ τῶν {48a} ἡμετέρων, περὶ ὃ ἥ τε ἀδικία καὶ ἡ δικαιοσύνη ἐστίν;
</div>
    
  
</div>
  
    <div class="speech">
  <span class="ref">059</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς.
</div>
    
  
</div>
  
    <div class="speech">
  <span class="ref">060</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ τιμιώτερον;
</div>
    
  
</div>
  
    <div class="speech">
  <span class="ref">061</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;πολύ γε.
</div>
    
  
</div>
  
    <div class="speech">
  <span class="ref">062</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκ ἄρα, ὦ βέλτιστε, πάνυ ἡμῖν οὕτω φροντιστέον τί ἐροῦσιν οἱ πολλοὶ ἡμᾶς, ἀλλ’ ὅτι ὁ ἐπαΐων περὶ τῶν δικαίων καὶ ἀδίκων, ὁ εἷς καὶ αὐτὴ ἡ ἀλήθεια.
</div>
    
  
    
    <div class="sentence">
  <span class="ref">02</span>&nbsp;ὥστε πρῶτον μὲν ταύτῃ οὐκ ὀρθῶς εἰσηγῇ, εἰσηγούμενος τῆς τῶν πολλῶν δόξης δεῖν ἡμᾶς φροντίζειν περὶ τῶν δικαίων καὶ καλῶν καὶ ἀγαθῶν καὶ τῶν ἐναντίων.
</div>
    
  
    
    <div class="sentence">
  <span class="ref">03</span>&nbsp;«ἀλλὰ μὲν δή, φαίη γ’ ἄν τις,»
</div>
    
  
    
    <div class="sentence">
  <span class="ref">04</span>&nbsp;«οἷοί τέ εἰσιν ἡμᾶς οἱ πολλοὶ ἀποκτεινύναι.»
</div>
    
  
</div>
  
    <div class="speech">
  <span class="ref">063</span>
  <h2 class="speaker">
    {48b} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;δῆλα δὴ καὶ ταῦτα·
</div>
    
  
    
    <div class="sentence">
  <span class="ref">02</span>&nbsp;φαίη γὰρ ἄν, ὦ Σώκρατες.
</div>
    
  
    
    <div class="sentence">
  <span class="ref">03</span>&nbsp;ἀληθῆ λέγεις.
</div>
    
  
</div>
  
    <div class="speech">
  <span class="ref">064</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’, ὦ θαυμάσιε, οὗτός τε ὁ λόγος ὃν διεληλύθαμεν ἔμοιγε δοκεῖ ἔτι ὅμοιος εἶναι καὶ πρότερον·
</div>
    
  
    
    <div class="sentence">
  <span class="ref">02</span>&nbsp;καὶ τόνδε δὲ αὖ σκόπει εἰ ἔτι μένει ἡμῖν ἢ οὔ, ὅτι οὐ τὸ ζῆν περὶ πλείστου ποιητέον ἀλλὰ τὸ εὖ ζῆν.
</div>
    
  
</div>
  
    <div class="speech">
  <span class="ref">065</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ μένει.
</div>
    
  
</div>
  
    <div class="speech">
  <span class="ref">066</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τὸ δὲ εὖ καὶ καλῶς καὶ δικαίως ὅτι ταὐτόν ἐστιν, μένει ἢ οὐ μένει;
</div>
    
  
</div>
  
    <div class="speech">
  <span class="ref">067</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;μένει.
</div>
    
  
</div>
  
    <div class="speech">
  <span class="ref">068</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐκοῦν ἐκ τῶν ὁμολογουμένων τοῦτο σκεπτέον, πότερον δίκαιον ἐμὲ ἐνθένδε πειρᾶσθαι ἐξιέναι μὴ ἀφιέντων {48c} Ἀθηναίων ἢ οὐ δίκαιον·
</div>
    
  
    
    <div class="sentence">
  <span class="ref">02</span>&nbsp;καὶ ἐὰν μὲν φαίνηται δίκαιον, πειρώμεθα, εἰ δὲ μή, ἐῶμεν.
</div>
    
  
    
    <div class="sentence">
  <span class="ref">03</span>&nbsp;ἃς δὲ σὺ λέγεις τὰς σκέψεις περί τε ἀναλώσεως χρημάτων καὶ δόξης καὶ παίδων τροφῆς, μὴ ὡς ἀληθῶς ταῦτα, ὦ Κρίτων, σκέμματα ᾖ τῶν ῥᾳδίως ἀποκτεινύντων καὶ ἀναβιωσκομένων γ’ ἄν, εἰ οἷοί τ’ ἦσαν, οὐδενὶ ξὺν νῷ, τούτων τῶν πολλῶν.
</div>
    
  
    
    <div class="sentence">
  <span class="ref">04</span>&nbsp;ἡμῖν δ’, ἐπειδὴ ὁ λόγος οὕτως αἱρεῖ, μὴ οὐδὲν ἄλλο σκεπτέον ᾖ ἢ ὅπερ νυνδὴ ἐλέγομεν, πότερον δίκαια πράξομεν καὶ χρήματα τελοῦντες τούτοις {48d} τοῖς ἐμὲ ἐνθένδε ἐξάξουσιν καὶ χάριτας, καὶ αὐτοὶ ἐξάγοντές τε καὶ ἐξαγόμενοι, ἢ τῇ ἀληθείᾳ ἀδικήσομεν πάντα ταῦτα ποιοῦντες·
</div>
    
  
    
    <div class="sentence">
  <span class="ref">05</span>&nbsp;κἂν φαινώμεθα ἄδικα αὐτὰ ἐργαζόμενοι, μὴ οὐ δέῃ ὑπολογίζεσθαι οὔτ’ εἰ ἀποθνῄσκειν δεῖ παραμένοντας καὶ ἡσυχίαν ἄγοντας, οὔτε ἄλλο ὁτιοῦν πάσχειν πρὸ τοῦ ἀδικεῖν.
</div>
    
  
</div>
  
    <div class="speech">
  <span class="ref">069</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;καλῶς μέν μοι δοκεῖς λέγειν, ὦ Σώκρατες, ὅρα δὲ τί δρῶμεν.
</div>
    
  
</div>
  
    <div class="speech">
  <span class="ref">070</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;σκοπῶμεν, ὦ ἀγαθέ, κοινῇ, καὶ εἴ πῃ ἔχεις ἀντιλέγειν {48e} ἐμοῦ λέγοντος, ἀντίλεγε καί σοι πείσομαι·
</div>
    
  
    
    <div class="sentence">
  <span class="ref">02</span>&nbsp;εἰ δὲ μή, παῦσαι ἤδη, ὦ μακάριε, πολλάκις μοι λέγων τὸν αὐτὸν λόγον, ὡς χρὴ ἐνθένδε ἀκόντων Ἀθηναίων ἐμὲ ἀπιέναι·
</div>
    
  
    
    <div class="sentence">
  <span class="ref">03</span>&nbsp;ὡς ἐγὼ περὶ πολλοῦ ποιοῦμαι πείσας σε ταῦτα πράττειν, ἀλλὰ μὴ ἄκοντος.
</div>
    
  
    
    <div class="sentence">
  <span class="ref">04</span>&nbsp;ὅρα δὲ δὴ τῆς σκέψεως τὴν ἀρχὴν ἐάν σοι {49a} ἱκανῶς λέγηται, καὶ πειρῶ ἀποκρίνεσθαι τὸ ἐρωτώμενον ᾗ ἂν μάλιστα οἴῃ.
</div>
    
  
</div>
  
    <div class="speech">
  <span class="ref">071</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλὰ πειράσομαι.
</div>
    
  
</div>
  
    <div class="speech">
  <span class="ref">072</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐδενὶ τρόπῳ φαμὲν ἑκόντας ἀδικητέον εἶναι, ἢ τινὶ μὲν ἀδικητέον τρόπῳ τινὶ δὲ οὔ;
</div>
    
  
    
    <div class="sentence">
  <span class="ref">02</span>&nbsp;ἢ οὐδαμῶς τό γε ἀδικεῖν οὔτε ἀγαθὸν οὔτε καλόν, ὡς πολλάκις ἡμῖν καὶ ἐν τῷ ἔμπροσθεν χρόνῳ ὡμολογήθη;
</div>
    
  
    
    <div class="sentence">
  <span class="ref">03</span>&nbsp;~ὅπερ καὶ ἄρτι ἐλέγετο~ ἢ πᾶσαι ἡμῖν ἐκεῖναι αἱ πρόσθεν ὁμολογίαι ἐν ταῖσδε ταῖς ὀλίγαις ἡμέραις ἐκκεχυμέναι εἰσίν, καὶ πάλαι, ὦ Κρίτων, ἄρα τηλικοίδε ~γέροντες~ ἄνδρες πρὸς ἀλλήλους σπουδῇ διαλεγόμενοι {49b} ἐλάθομεν ἡμᾶς αὐτοὺς παίδων οὐδὲν διαφέροντες;
</div>
    
  
    
    <div class="sentence">
  <span class="ref">04</span>&nbsp;ἢ παντὸς μᾶλλον οὕτως ἔχει ὥσπερ τότε ἐλέγετο ἡμῖν·
</div>
    
  
    
    <div class="sentence">
  <span class="ref">05</span>&nbsp;εἴτε φασὶν οἱ πολλοὶ εἴτε μή, καὶ εἴτε δεῖ ἡμᾶς ἔτι τῶνδε χαλεπώτερα πάσχειν εἴτε καὶ πρᾳότερα, ὅμως τό γε ἀδικεῖν τῷ ἀδικοῦντι καὶ κακὸν καὶ αἰσχρὸν τυγχάνει ὂν παντὶ τρόπῳ;
</div>
    
  
    
    <div class="sentence">
  <span class="ref">06</span>&nbsp;φαμὲν ἢ οὔ;
</div>
    
  
</div>
  
    <div class="speech">
  <span class="ref">073</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;φαμέν.
</div>
    
  
</div>
  
    <div class="speech">
  <span class="ref">074</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς ἄρα δεῖ ἀδικεῖν.
</div>
    
  
</div>
  
    <div class="speech">
  <span class="ref">075</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δῆτα.
</div>
    
  
</div>
  
    <div class="speech">
  <span class="ref">076</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὐδὲ ἀδικούμενον ἄρα ἀνταδικεῖν, ὡς οἱ πολλοὶ οἴονται, ἐπειδή γε οὐδαμῶς δεῖ ἀδικεῖν.
</div>
    
  
</div>
  
    <div class="speech">
  <span class="ref">077</span>
  <h2 class="speaker">
    {49c} ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐ φαίνεται.
</div>
    
  
</div>
  
    <div class="speech">
  <span class="ref">078</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δὲ δή;
</div>
    
  
    
    <div class="sentence">
  <span class="ref">02</span>&nbsp;κακουργεῖν δεῖ, ὦ Κρίτων, ἢ οὔ;
</div>
    
  
</div>
  
    <div class="speech">
  <span class="ref">079</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐ δεῖ δήπου, ὦ Σώκρατες.
</div>
    
  
</div>
  
    <div class="speech">
  <span class="ref">080</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί δέ;
</div>
    
  
    
    <div class="sentence">
  <span class="ref">02</span>&nbsp;ἀντικακουργεῖν κακῶς πάσχοντα, ὡς οἱ πολλοί φασιν, δίκαιον ἢ οὐ δίκαιον;
</div>
    
  
</div>
  
    <div class="speech">
  <span class="ref">081</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐδαμῶς.
</div>
    
  
</div>
  
    <div class="speech">
  <span class="ref">082</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τὸ γάρ που κακῶς ποιεῖν ἀνθρώπους τοῦ ἀδικεῖν οὐδὲν διαφέρει.
</div>
    
  
</div>
  
    <div class="speech">
  <span class="ref">083</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀληθῆ λέγεις.
</div>
    
  
</div>
  
    <div class="speech">
  <span class="ref">084</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;οὔτε ἄρα ἀνταδικεῖν δεῖ οὔτε κακῶς ποιεῖν οὐδένα ἀνθρώπων, οὐδ’ ἂν ὁτιοῦν πάσχῃ ὑπ’ αὐτῶν.
</div>
    
  
    
    <div class="sentence">
  <span class="ref">02</span>&nbsp;καὶ ὅρα, ὦ {49d} Κρίτων, ταῦτα καθομολογῶν, ὅπως μὴ παρὰ δόξαν ὁμολογῇς·
</div>
    
  
    
    <div class="sentence">
  <span class="ref">03</span>&nbsp;οἶδα γὰρ ὅτι ὀλίγοις τισὶ ταῦτα καὶ δοκεῖ καὶ δόξει.
</div>
    
  
    
    <div class="sentence">
  <span class="ref">04</span>&nbsp;οἷς οὖν οὕτω δέδοκται καὶ οἷς μή, τούτοις οὐκ ἔστι κοινὴ βουλή, ἀλλὰ ἀνάγκη τούτους ἀλλήλων καταφρονεῖν ὁρῶντας ἀλλήλων τὰ βουλεύματα.
</div>
    
  
    
    <div class="sentence">
  <span class="ref">05</span>&nbsp;σκόπει δὴ οὖν καὶ σὺ εὖ μάλα πότερον κοινωνεῖς καὶ συνδοκεῖ σοι καὶ ἀρχώμεθα ἐντεῦθεν βουλευόμενοι, ὡς οὐδέποτε ὀρθῶς ἔχοντος οὔτε τοῦ ἀδικεῖν οὔτε τοῦ ἀνταδικεῖν οὔτε κακῶς πάσχοντα ἀμύνεσθαι ἀντιδρῶντα κακῶς, ἢ ἀφίστασαι καὶ οὐ κοινωνεῖς τῆς ἀρχῆς;
</div>
    
  
    
    <div class="sentence">
  <span class="ref">06</span>&nbsp;{49e} ἐμοὶ μὲν γὰρ καὶ πάλαι οὕτω καὶ νῦν ἔτι δοκεῖ, σοὶ δὲ εἴ πῃ ἄλλῃ δέδοκται, λέγε καὶ δίδασκε.
</div>
    
  
    
    <div class="sentence">
  <span class="ref">07</span>&nbsp;εἰ δ’ ἐμμένεις τοῖς πρόσθε, τὸ μετὰ τοῦτο ἄκουε.
</div>
    
  
</div>
  
    <div class="speech">
  <span class="ref">085</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ἐμμένω τε καὶ συνδοκεῖ μοι·
</div>
    
  
    
    <div class="sentence">
  <span class="ref">02</span>&nbsp;ἀλλὰ λέγε.
</div>
    
  
</div>
  
    <div class="speech">
  <span class="ref">086</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;λέγω δὴ αὖ τὸ μετὰ τοῦτο, μᾶλλον δ’ ἐρωτῶ·
</div>
    
  
    
    <div class="sentence">
  <span class="ref">02</span>&nbsp;πότερον ἃ ἄν τις ὁμολογήσῃ τῳ δίκαια ὄντα ποιητέον ἢ ἐξαπατητέον;
</div>
    
  
</div>
  
    <div class="speech">
  <span class="ref">087</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ποιητέον.
</div>
    
  
</div>
  
    <div class="speech">
  <span class="ref">088</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἐκ τούτων δὴ ἄθρει.
</div>
    
  
    
    <div class="sentence">
  <span class="ref">02</span>&nbsp;ἀπιόντες ἐνθένδε ἡμεῖς μὴ {50a} πείσαντες τὴν πόλιν πότερον κακῶς τινας ποιοῦμεν, καὶ ταῦτα οὓς ἥκιστα δεῖ, ἢ οὔ;
</div>
    
  
    
    <div class="sentence">
  <span class="ref">03</span>&nbsp;καὶ ἐμμένομεν οἷς ὡμολογήσαμεν δικαίοις οὖσιν ἢ οὔ;
</div>
    
  
</div>
  
    <div class="speech">
  <span class="ref">089</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;οὐκ ἔχω, ὦ Σώκρατες, ἀποκρίνασθαι πρὸς ὃ ἐρωτᾷς·
</div>
    
  
    
    <div class="sentence">
  <span class="ref">02</span>&nbsp;οὐ γὰρ ἐννοῶ.
</div>
    
  
</div>
  
    <div class="speech">
  <span class="ref">090</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’ ὧδε σκόπει.
</div>
    
  
    
    <div class="sentence">
  <span class="ref">02</span>&nbsp;εἰ μέλλουσιν ἡμῖν ἐνθένδε εἴτε ἀποδιδράσκειν, εἴθ’ ὅπως δεῖ ὀνομάσαι τοῦτο, ἐλθόντες οἱ νόμοι καὶ τὸ κοινὸν τῆς πόλεως ἐπιστάντες ἔροιντο·
</div>
    
  
    
    <div class="sentence">
  <span class="ref">03</span>&nbsp;«εἰπέ μοι, ὦ Σώκρατες, τί ἐν νῷ ἔχεις ποιεῖν;
</div>
    
  
    
    <div class="sentence">
  <span class="ref">04</span>&nbsp;ἄλλο τι ἢ τούτῳ {50b} τῷ ἔργῳ ᾧ ἐπιχειρεῖς διανοῇ τούς τε νόμους ἡμᾶς ἀπολέσαι καὶ σύμπασαν τὴν πόλιν τὸ σὸν μέρος;
</div>
    
  
    
    <div class="sentence">
  <span class="ref">05</span>&nbsp;ἢ δοκεῖ σοι οἷόν τε ἔτι ἐκείνην τὴν πόλιν εἶναι καὶ μὴ ἀνατετράφθαι, ἐν ᾗ ἂν αἱ γενόμεναι δίκαι μηδὲν ἰσχύωσιν ἀλλὰ ὑπὸ ἰδιωτῶν ἄκυροί τε γίγνωνται καὶ διαφθείρωνται;
</div>
    
  
    
    <div class="sentence">
  <span class="ref">06</span>&nbsp;τί ἐροῦμεν, ὦ Κρίτων, πρὸς ταῦτα καὶ ἄλλα τοιαῦτα;
</div>
    
  
    
    <div class="sentence">
  <span class="ref">07</span>&nbsp;πολλὰ γὰρ ἄν τις ἔχοι, ἄλλως τε καὶ ῥήτωρ, εἰπεῖν ὑπὲρ τούτου τοῦ νόμου ἀπολλυμένου ὃς τὰς δίκας τὰς δικασθείσας προστάττει κυρίας εἶναι.»
</div>
    
  
    
    <div class="sentence">
  <span class="ref">08</span>&nbsp;{50c} ἢ ἐροῦμεν πρὸς αὐτοὺς ὅτι
</div>
    
  
    
    <div class="sentence">
  <span class="ref">09</span>&nbsp;«ἠδίκει γὰρ ἡμᾶς ἡ πόλις καὶ οὐκ ὀρθῶς τὴν δίκην ἔκρινεν;
</div>
    
  
    
    <div class="sentence">
  <span class="ref">10</span>&nbsp;ταῦτα ἢ τί ἐροῦμεν;»
</div>
    
  
</div>
  
    <div class="speech">
  <span class="ref">091</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ταῦτα νὴ Δία, ὦ Σώκρατες.
</div>
    
  
</div>
  
    <div class="speech">
  <span class="ref">092</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;τί οὖν ἂν εἴπωσιν οἱ νόμοι·
</div>
    
  
    
    <div class="sentence">
  <span class="ref">02</span>&nbsp;«ὦ Σώκρατες, ἦ καὶ ταῦτα ὡμολόγητο ἡμῖν τε καὶ σοί, ἢ ἐμμενεῖν ταῖς δίκαις αἷς ἂν ἡ πόλις δικάζῃ;
</div>
    
  
    
    <div class="sentence">
  <span class="ref">03</span>&nbsp;εἰ οὖν αὐτῶν θαυμάζοιμεν λεγόντων, ἴσως ἂν εἴποιεν ὅτι»
</div>
    
  
    
    <div class="sentence">
  <span class="ref">04</span>&nbsp;«ὦ Σώκρατες, μὴ θαύμαζε τὰ λεγόμενα ἀλλ’ ἀποκρίνου, ἐπειδὴ καὶ εἴωθας χρῆσθαι τῷ ἐρωτᾶν τε καὶ ἀποκρίνεσθαι.
</div>
    
  
    
    <div class="sentence">
  <span class="ref">05</span>&nbsp;φέρε γάρ, τί ἐγκαλῶν {50d} ἡμῖν καὶ τῇ πόλει ἐπιχειρεῖς ἡμᾶς ἀπολλύναι;
</div>
    
  
    
    <div class="sentence">
  <span class="ref">06</span>&nbsp;οὐ πρῶτον μέν σε ἐγεννήσαμεν ἡμεῖς, καὶ δι’ ἡμῶν ἔλαβε τὴν μητέρα σου ὁ πατὴρ καὶ ἐφύτευσέν σε;
</div>
    
  
    
    <div class="sentence">
  <span class="ref">07</span>&nbsp;φράσον οὖν, τούτοις ἡμῶν, τοῖς νόμοις τοῖς περὶ τοὺς γάμους, μέμφῃ τι ὡς οὐ καλῶς ἔχουσιν;»
</div>
    
  
    
    <div class="sentence">
  <span class="ref">08</span>&nbsp;«οὐ μέμφομαι, φαίην ἄν.»
</div>
    
  
    
    <div class="sentence">
  <span class="ref">09</span>&nbsp;«ἀλλὰ τοῖς περὶ τὴν τοῦ γενομένου τροφήν τε καὶ παιδείαν ἐν ᾗ καὶ σὺ ἐπαιδεύθης;
</div>
    
  
    
    <div class="sentence">
  <span class="ref">10</span>&nbsp;ἢ οὐ καλῶς προσέταττον ἡμῶν οἱ ἐπὶ τούτῳ τεταγμένοι νόμοι, παραγγέλλοντες τῷ πατρὶ τῷ σῷ σε ἐν {50e} μουσικῇ καὶ γυμναστικῇ παιδεύειν;»
</div>
    
  
    
    <div class="sentence">
  <span class="ref">11</span>&nbsp;«καλῶς, φαίην ἄν.»
</div>
    
  
    
    <div class="sentence">
  <span class="ref">12</span>&nbsp;«εἶεν.
</div>
    
  
    
    <div class="sentence">
  <span class="ref">13</span>&nbsp;ἐπειδὴ δὲ ἐγένου τε καὶ ἐξετράφης καὶ ἐπαιδεύθης, ἔχοις ἂν εἰπεῖν πρῶτον μὲν ὡς οὐχὶ ἡμέτερος ἦσθα καὶ ἔκγονος καὶ δοῦλος, αὐτός τε καὶ οἱ σοὶ πρόγονοι;
</div>
    
  
    
    <div class="sentence">
  <span class="ref">14</span>&nbsp;καὶ εἰ τοῦθ’ οὕτως ἔχει, ἆρ’ ἐξ ἴσου οἴει εἶναι σοὶ τὸ δίκαιον καὶ ἡμῖν, καὶ ἅττ’ ἂν ἡμεῖς σε ἐπιχειρῶμεν ποιεῖν, καὶ σοὶ ταῦτα ἀντιποιεῖν οἴει δίκαιον εἶναι;»
</div>
    
  
</div>
  
    <div class="speech">
  <span class="ref">093</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«ἢ πρὸς μὲν ἄρα σοι τὸν πατέρα οὐκ ἐξ ἴσου ἦν τὸ δίκαιον καὶ πρὸς δεσπότην, εἴ σοι ὢν ἐτύγχανεν, ὥστε ἅπερ πάσχοις ταῦτα καὶ ἀντιποιεῖν, οὔτε κακῶς ἀκούοντα {51a} ἀντιλέγειν οὔτε τυπτόμενον ἀντιτύπτειν οὔτε ἄλλα τοιαῦτα πολλά·
</div>
    
  
    
    <div class="sentence">
  <span class="ref">02</span>&nbsp;πρὸς δὲ τὴν πατρίδα ἄρα καὶ τοὺς νόμους ἐξέσται σοι, ὥστε, ἐάν σε ἐπιχειρῶμεν ἡμεῖς ἀπολλύναι δίκαιον ἡγούμενοι εἶναι, καὶ σὺ δὲ ἡμᾶς τοὺς νόμους καὶ τὴν πατρίδα καθ’ ὅσον δύνασαι ἐπιχειρήσεις ἀνταπολλύναι, καὶ φήσεις ταῦτα ποιῶν δίκαια πράττειν, ὁ τῇ ἀληθείᾳ τῆς ἀρετῆς ἐπιμελόμενος;
</div>
    
  
    
    <div class="sentence">
  <span class="ref">03</span>&nbsp;ἢ οὕτως εἶ σοφὸς ὥστε λέληθέν σε ὅτι μητρός τε καὶ πατρὸς καὶ τῶν ἄλλων προγόνων ἁπάντων τιμιώτερόν ἐστιν πατρὶς καὶ σεμνότερον καὶ ἁγιώτερον {51b} καὶ ἐν μείζονι μοίρᾳ καὶ παρὰ θεοῖς καὶ παρ’ ἀνθρώποις τοῖς νοῦν ἔχουσι, καὶ σέβεσθαι δεῖ καὶ μᾶλλον ὑπείκειν καὶ θωπεύειν πατρίδα χαλεπαίνουσαν ἢ πατέρα, καὶ ἢ πείθειν ἢ ποιεῖν ἃ ἂν κελεύῃ, καὶ πάσχειν ἐάν τι προστάττῃ παθεῖν ἡσυχίαν ἄγοντα, ἐάντε τύπτεσθαι ἐάντε δεῖσθαι, ἐάντε εἰς πόλεμον ἄγῃ τρωθησόμενον ἢ ἀποθανούμενον, ποιητέον ταῦτα, καὶ τὸ δίκαιον οὕτως ἔχει, καὶ οὐχὶ ὑπεικτέον οὐδὲ ἀναχωρητέον οὐδὲ λειπτέον τὴν τάξιν, ἀλλὰ καὶ ἐν πολέμῳ καὶ ἐν δικαστηρίῳ καὶ πανταχοῦ ποιητέον ἃ ἂν κελεύῃ ἡ {51c} πόλις καὶ ἡ πατρίς, ἢ πείθειν αὐτὴν ᾗ τὸ δίκαιον πέφυκε·
</div>
    
  
    
    <div class="sentence">
  <span class="ref">04</span>&nbsp;βιάζεσθαι δὲ οὐχ ὅσιον οὔτε μητέρα οὔτε πατέρα, πολὺ δὲ τούτων ἔτι ἧττον τὴν πατρίδα;
</div>
    
  
    
    <div class="sentence">
  <span class="ref">05</span>&nbsp;τί φήσομεν πρὸς ταῦτα, ὦ Κρίτων;
</div>
    
  
    
    <div class="sentence">
  <span class="ref">06</span>&nbsp;ἀληθῆ λέγειν τοὺς νόμους ἢ οὔ;»
</div>
    
  
</div>
  
    <div class="speech">
  <span class="ref">094</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἔμοιγε δοκεῖ.
</div>
    
  
</div>
  
    <div class="speech">
  <span class="ref">095</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«σκόπει τοίνυν, ὦ Σώκρατες, φαῖεν ἂν ἴσως οἱ νόμοι,»
</div>
    
  
    
    <div class="sentence">
  <span class="ref">02</span>&nbsp;«εἰ ἡμεῖς ταῦτα ἀληθῆ λέγομεν, ὅτι οὐ δίκαια ἡμᾶς ἐπιχειρεῖς δρᾶν ἃ νῦν ἐπιχειρεῖς.
</div>
    
  
    
    <div class="sentence">
  <span class="ref">03</span>&nbsp;ἡμεῖς γάρ σε γεννήσαντες, ἐκθρέψαντες, παιδεύσαντες, μεταδόντες ἁπάντων ὧν οἷοί τ’ {51d} ἦμεν καλῶν σοὶ καὶ τοῖς ἄλλοις πᾶσιν πολίταις, ὅμως προαγορεύομεν τῷ ἐξουσίαν πεποιηκέναι Ἀθηναίων τῷ βουλομένῳ, ἐπειδὰν δοκιμασθῇ καὶ ἴδῃ τὰ ἐν τῇ πόλει πράγματα καὶ ἡμᾶς τοὺς νόμους, ᾧ ἂν μὴ ἀρέσκωμεν ἡμεῖς, ἐξεῖναι λαβόντα τὰ αὑτοῦ ἀπιέναι ὅποι ἂν βούληται.
</div>
    
  
    
    <div class="sentence">
  <span class="ref">04</span>&nbsp;καὶ οὐδεὶς ἡμῶν τῶν νόμων ἐμποδών ἐστιν οὐδ’ ἀπαγορεύει, ἐάντε τις βούληται ὑμῶν εἰς ἀποικίαν ἰέναι, εἰ μὴ ἀρέσκοιμεν ἡμεῖς τε καὶ ἡ πόλις, ἐάντε μετοικεῖν ἄλλοσέ ποι ἐλθών, ἰέναι ἐκεῖσε ὅποι {51e} ἂν βούληται, ἔχοντα τὰ αὑτοῦ.
</div>
    
  
    
    <div class="sentence">
  <span class="ref">05</span>&nbsp;ὃς δ’ ἂν ὑμῶν παραμείνῃ, ὁρῶν ὃν τρόπον ἡμεῖς τάς τε δίκας δικάζομεν καὶ τἆλλα τὴν πόλιν διοικοῦμεν, ἤδη φαμὲν τοῦτον ὡμολογηκέναι ἔργῳ ἡμῖν ἃ ἂν ἡμεῖς κελεύωμεν ποιήσειν ταῦτα, καὶ τὸν μὴ πειθόμενον τριχῇ φαμεν ἀδικεῖν, ὅτι τε γεννηταῖς οὖσιν ἡμῖν οὐ πείθεται, καὶ ὅτι τροφεῦσι, καὶ ὅτι ὁμολογήσας ἡμῖν πείσεσθαι οὔτε πείθεται οὔτε πείθει ἡμᾶς, εἰ μὴ καλῶς τι ποιοῦμεν, {52a} προτιθέντων ἡμῶν καὶ οὐκ ἀγρίως ἐπιταττόντων ποιεῖν ἃ ἂν κελεύωμεν, ἀλλὰ ἐφιέντων δυοῖν θάτερα, ἢ πείθειν ἡμᾶς ἢ ποιεῖν, τούτων οὐδέτερα ποιεῖ.»
</div>
    
  
</div>
  
    <div class="speech">
  <span class="ref">096</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«ταύταις δή φαμεν καὶ σέ, ὦ Σώκρατες, ταῖς αἰτίαις ἐνέξεσθαι, εἴπερ ποιήσεις ἃ ἐπινοεῖς, καὶ οὐχ ἥκιστα Ἀθηναίων σέ, ἀλλ’ ἐν τοῖς μάλιστα.
</div>
    
  
    
    <div class="sentence">
  <span class="ref">02</span>&nbsp;εἰ οὖν ἐγὼ εἴποιμι·»
</div>
    
  
    
    <div class="sentence">
  <span class="ref">03</span>&nbsp;«διὰ τί δή;
</div>
    
  
    
    <div class="sentence">
  <span class="ref">04</span>&nbsp;ἴσως ἄν μου δικαίως καθάπτοιντο λέγοντες ὅτι ἐν τοῖς μάλιστα Ἀθηναίων ἐγὼ αὐτοῖς ὡμολογηκὼς τυγχάνω ταύτην τὴν ὁμολογίαν.
</div>
    
  
    
    <div class="sentence">
  <span class="ref">05</span>&nbsp;φαῖεν γὰρ ἂν ὅτι»
</div>
    
  
    
    <div class="sentence">
  <span class="ref">06</span>&nbsp;{52b} «ὦ Σώκρατες, μεγάλα ἡμῖν τούτων τεκμήριά ἐστιν, ὅτι σοι καὶ ἡμεῖς ἠρέσκομεν καὶ ἡ πόλις·
</div>
    
  
    
    <div class="sentence">
  <span class="ref">07</span>&nbsp;οὐ γὰρ ἄν ποτε τῶν ἄλλων Ἀθηναίων ἁπάντων διαφερόντως ἐν αὐτῇ ἐπεδήμεις εἰ μή σοι διαφερόντως ἤρεσκεν, καὶ οὔτ’ ἐπὶ θεωρίαν πώποτ’ ἐκ τῆς πόλεως ἐξῆλθες, ὅτι μὴ ἅπαξ εἰς Ἰσθμόν, οὔτε ἄλλοσε οὐδαμόσε, εἰ μή ποι στρατευσόμενος, οὔτε ἄλλην ἀποδημίαν ἐποιήσω πώποτε ὥσπερ οἱ ἄλλοι ἄνθρωποι, οὐδ’ ἐπιθυμία σε ἄλλης πόλεως οὐδὲ ἄλλων νόμων ἔλαβεν εἰδέναι, ἀλλὰ ἡμεῖς {52c} σοι ἱκανοὶ ἦμεν καὶ ἡ ἡμετέρα πόλις·
</div>
    
  
    
    <div class="sentence">
  <span class="ref">08</span>&nbsp;οὕτω σφόδρα ἡμᾶς ᾑροῦ καὶ ὡμολόγεις καθ’ ἡμᾶς πολιτεύσεσθαι, τά τε ἄλλα καὶ παῖδας ἐν αὐτῇ ἐποιήσω, ὡς ἀρεσκούσης σοι τῆς πόλεως.
</div>
    
  
    
    <div class="sentence">
  <span class="ref">09</span>&nbsp;ἔτι τοίνυν ἐν αὐτῇ τῇ δίκῃ ἐξῆν σοι φυγῆς τιμήσασθαι εἰ ἐβούλου, καὶ ὅπερ νῦν ἀκούσης τῆς πόλεως ἐπιχειρεῖς, τότε ἑκούσης ποιῆσαι.
</div>
    
  
    
    <div class="sentence">
  <span class="ref">10</span>&nbsp;σὺ δὲ τότε μὲν ἐκαλλωπίζου ὡς οὐκ ἀγανακτῶν εἰ δέοι τεθνάναι σε, ἀλλὰ ᾑροῦ, ὡς ἔφησθα, πρὸ τῆς φυγῆς θάνατον·
</div>
    
  
    
    <div class="sentence">
  <span class="ref">11</span>&nbsp;νῦν δὲ οὔτ’ ἐκείνους τοὺς λόγους αἰσχύνῃ, οὔτε ἡμῶν τῶν νόμων ἐντρέπῃ, ἐπιχειρῶν διαφθεῖραι, πράττεις {52d} τε ἅπερ ἂν δοῦλος ὁ φαυλότατος πράξειεν, ἀποδιδράσκειν ἐπιχειρῶν παρὰ τὰς συνθήκας τε καὶ τὰς ὁμολογίας καθ’ ἃς ἡμῖν συνέθου πολιτεύεσθαι.
</div>
    
  
    
    <div class="sentence">
  <span class="ref">12</span>&nbsp;πρῶτον μὲν οὖν ἡμῖν τοῦτ’ αὐτὸ ἀπόκριναι, εἰ ἀληθῆ λέγομεν φάσκοντές σε ὡμολογηκέναι πολιτεύσεσθαι καθ’ ἡμᾶς ἔργῳ ἀλλ’ οὐ λόγῳ, ἢ οὐκ ἀληθῆ.
</div>
    
  
    
    <div class="sentence">
  <span class="ref">13</span>&nbsp;τί φῶμεν πρὸς ταῦτα, ὦ Κρίτων;
</div>
    
  
    
    <div class="sentence">
  <span class="ref">14</span>&nbsp;ἄλλο τι ἢ ὁμολογῶμεν;»
</div>
    
  
</div>
  
    <div class="speech">
  <span class="ref">097</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀνάγκη, ὦ Σώκρατες.
</div>
    
  
</div>
  
    <div class="speech">
  <span class="ref">098</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«ἄλλο τι οὖν, ἂν φαῖεν,»
</div>
    
  
    
    <div class="sentence">
  <span class="ref">02</span>&nbsp;«ἢ συνθήκας τὰς πρὸς {52e} ἡμᾶς αὐτοὺς καὶ ὁμολογίας παραβαίνεις, οὐχ ὑπὸ ἀνάγκης ὁμολογήσας οὐδὲ ἀπατηθεὶς οὐδὲ ἐν ὀλίγῳ χρόνῳ ἀναγκασθεὶς βουλεύσασθαι, ἀλλ’ ἐν ἔτεσιν ἑβδομήκοντα, ἐν οἷς ἐξῆν σοι ἀπιέναι, εἰ μὴ ἠρέσκομεν ἡμεῖς μηδὲ δίκαιαι ἐφαίνοντό σοι αἱ ὁμολογίαι εἶναι.»
</div>
    
  
</div>
  
    <div class="speech">
  <span class="ref">099</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«σὺ δὲ οὔτε Λακεδαίμονα προῃροῦ οὔτε Κρήτην, ἃς δὴ ἑκάστοτε φῂς εὐνομεῖσθαι, οὔτε ἄλλην οὐδεμίαν {53a} τῶν Ἑλληνίδων πόλεων οὐδὲ τῶν βαρβαρικῶν, ἀλλὰ ἐλάττω ἐξ αὐτῆς ἀπεδήμησας ἢ οἱ χωλοί τε καὶ τυφλοὶ καὶ οἱ ἄλλοι ἀνάπηροι·
</div>
    
  
    
    <div class="sentence">
  <span class="ref">02</span>&nbsp;οὕτω σοι διαφερόντως τῶν ἄλλων Ἀθηναίων ἤρεσκεν ἡ πόλις τε καὶ ἡμεῖς οἱ νόμοι δῆλον ὅτι·
</div>
    
  
    
    <div class="sentence">
  <span class="ref">03</span>&nbsp;τίνι γὰρ ἂν πόλις ἀρέσκοι ἄνευ νόμων;
</div>
    
  
    
    <div class="sentence">
  <span class="ref">04</span>&nbsp;νῦν δὲ δὴ οὐκ ἐμμενεῖς τοῖς ὡμολογημένοις;
</div>
    
  
    
    <div class="sentence">
  <span class="ref">05</span>&nbsp;ἐὰν ἡμῖν γε πείθῃ, ὦ Σώκρατες·
</div>
    
  
    
    <div class="sentence">
  <span class="ref">06</span>&nbsp;καὶ οὐ καταγέλαστός γε ἔσῃ ἐκ τῆς πόλεως ἐξελθών.
</div>
    
  
    
    <div class="sentence">
  <span class="ref">07</span>&nbsp;{P} σκόπει γὰρ δή, ταῦτα παραβὰς καὶ ἐξαμαρτάνων τι τούτων τί ἀγαθὸν ἐργάσῃ σαυτὸν ἢ τοὺς ἐπιτηδείους τοὺς {53b} σαυτοῦ.
</div>
    
  
    
    <div class="sentence">
  <span class="ref">08</span>&nbsp;ὅτι μὲν γὰρ κινδυνεύσουσί γέ σου οἱ ἐπιτήδειοι καὶ αὐτοὶ φεύγειν καὶ στερηθῆναι τῆς πόλεως ἢ τὴν οὐσίαν ἀπολέσαι, σχεδόν τι δῆλον·
</div>
    
  
    
    <div class="sentence">
  <span class="ref">09</span>&nbsp;αὐτὸς δὲ πρῶτον μὲν ἐὰν εἰς τῶν ἐγγύτατά τινα πόλεων ἔλθῃς, ἢ Θήβαζε ἢ Μέγαράδε — εὐνομοῦνται γὰρ ἀμφότεραι — πολέμιος ἥξεις, ὦ Σώκρατες, τῇ τούτων πολιτείᾳ, καὶ ὅσοιπερ κήδονται τῶν αὑτῶν πόλεων ὑποβλέψονταί σε διαφθορέα ἡγούμενοι τῶν νόμων, καὶ βεβαιώσεις τοῖς δικασταῖς τὴν δόξαν, ὥστε δοκεῖν ὀρθῶς τὴν {53c} δίκην δικάσαι·
</div>
    
  
    
    <div class="sentence">
  <span class="ref">10</span>&nbsp;ὅστις γὰρ νόμων διαφθορεύς ἐστιν σφόδρα που δόξειεν ἂν νέων γε καὶ ἀνοήτων ἀνθρώπων διαφθορεὺς εἶναι.
</div>
    
  
    
    <div class="sentence">
  <span class="ref">11</span>&nbsp;πότερον οὖν φεύξῃ τάς τε εὐνομουμένας πόλεις καὶ τῶν ἀνδρῶν τοὺς κοσμιωτάτους;
</div>
    
  
    
    <div class="sentence">
  <span class="ref">12</span>&nbsp;καὶ τοῦτο ποιοῦντι ἆρα ἄξιόν σοι ζῆν ἔσται;
</div>
    
  
    
    <div class="sentence">
  <span class="ref">13</span>&nbsp;ἢ πλησιάσεις τούτοις καὶ ἀναισχυντήσεις διαλεγόμενος — τίνας λόγους, ὦ Σώκρατες;
</div>
    
  
    
    <div class="sentence">
  <span class="ref">14</span>&nbsp;ἢ οὕσπερ ἐνθάδε, ὡς ἡ ἀρετὴ καὶ ἡ δικαιοσύνη πλείστου ἄξιον τοῖς ἀνθρώποις καὶ τὰ νόμιμα καὶ οἱ νόμοι;
</div>
    
  
    
    <div class="sentence">
  <span class="ref">15</span>&nbsp;καὶ οὐκ οἴει ἄσχημον ~ἂν~ {53d} φανεῖσθαι τὸ τοῦ Σωκράτους πρᾶγμα;
</div>
    
  
    
    <div class="sentence">
  <span class="ref">16</span>&nbsp;οἴεσθαί γε χρή.
</div>
    
  
    
    <div class="sentence">
  <span class="ref">17</span>&nbsp;ἀλλ’ ἐκ μὲν τούτων τῶν τόπων ἀπαρεῖς, ἥξεις δὲ εἰς Θετταλίαν παρὰ τοὺς ξένους τοὺς Κρίτωνος;
</div>
    
  
    
    <div class="sentence">
  <span class="ref">18</span>&nbsp;ἐκεῖ γὰρ δὴ πλείστη ἀταξία καὶ ἀκολασία, καὶ ἴσως ἂν ἡδέως σου ἀκούοιεν ὡς γελοίως ἐκ τοῦ δεσμωτηρίου ἀπεδίδρασκες σκευήν τέ τινα περιθέμενος, ἢ διφθέραν λαβὼν ἢ ἄλλα οἷα δὴ εἰώθασιν ἐνσκευάζεσθαι οἱ ἀποδιδράσκοντες, καὶ τὸ σχῆμα τὸ σαυτοῦ μεταλλάξας·
</div>
    
  
    
    <div class="sentence">
  <span class="ref">19</span>&nbsp;ὅτι δὲ γέρων ἀνήρ, σμικροῦ χρόνου τῷ βίῳ λοιποῦ ὄντος ὡς τὸ {53e} εἰκός, ἐτόλμησας οὕτω γλίσχρως ἐπιθυμεῖν ζῆν, νόμους τοὺς μεγίστους παραβάς, οὐδεὶς ὃς ἐρεῖ;
</div>
    
  
    
    <div class="sentence">
  <span class="ref">20</span>&nbsp;ἴσως, ἂν μή τινα λυπῇς·
</div>
    
  
    
    <div class="sentence">
  <span class="ref">21</span>&nbsp;εἰ δὲ μή, ἀκούσῃ, ὦ Σώκρατες, πολλὰ καὶ ἀνάξια σαυτοῦ.
</div>
    
  
    
    <div class="sentence">
  <span class="ref">22</span>&nbsp;ὑπερχόμενος δὴ βιώσῃ πάντας ἀνθρώπους καὶ δουλεύων — τί ποιῶν ἢ εὐωχούμενος ἐν Θετταλίᾳ, ὥσπερ ἐπὶ δεῖπνον ἀποδεδημηκὼς εἰς Θετταλίαν;»
</div>
    
  
</div>
  
    <div class="speech">
  <span class="ref">100</span>
  <h2 class="speaker">
    ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;«λόγοι δὲ ἐκεῖνοι οἱ περὶ {54a} δικαιοσύνης τε καὶ τῆς ἄλλης ἀρετῆς ποῦ ἡμῖν ἔσονται;
</div>
    
  
    
    <div class="sentence">
  <span class="ref">02</span>&nbsp;ἀλλὰ δὴ τῶν παίδων ἕνεκα βούλει ζῆν, ἵνα αὐτοὺς ἐκθρέψῃς καὶ παιδεύσῃς;
</div>
    
  
    
    <div class="sentence">
  <span class="ref">03</span>&nbsp;τί δέ;
</div>
    
  
    
    <div class="sentence">
  <span class="ref">04</span>&nbsp;εἰς Θετταλίαν αὐτοὺς ἀγαγὼν θρέψεις τε καὶ παιδεύσεις, ξένους ποιήσας, ἵνα καὶ τοῦτο ἀπολαύσωσιν;
</div>
    
  
    
    <div class="sentence">
  <span class="ref">05</span>&nbsp;ἢ τοῦτο μὲν οὔ, αὐτοῦ δὲ τρεφόμενοι σοῦ ζῶντος βέλτιον θρέψονται καὶ παιδεύσονται μὴ συνόντος σοῦ αὐτοῖς;
</div>
    
  
    
    <div class="sentence">
  <span class="ref">06</span>&nbsp;οἱ γὰρ ἐπιτήδειοι οἱ σοὶ ἐπιμελήσονται αὐτῶν.
</div>
    
  
    
    <div class="sentence">
  <span class="ref">07</span>&nbsp;πότερον ἐὰν μὲν εἰς Θετταλίαν ἀποδημήσῃς, ἐπιμελήσονται, ἐὰν δὲ εἰς Ἅιδου ἀποδημήσῃς, οὐχὶ ἐπιμελήσονται;
</div>
    
  
    
    <div class="sentence">
  <span class="ref">08</span>&nbsp;εἴπερ γέ τι ὄφελος αὐτῶν {54b} ἐστιν τῶν σοι φασκόντων ἐπιτηδείων εἶναι, οἴεσθαί γε χρή.
</div>
    
  
    
    <div class="sentence">
  <span class="ref">09</span>&nbsp;{P} ἀλλ’, ὦ Σώκρατες, πειθόμενος ἡμῖν τοῖς σοῖς τροφεῦσι μήτε παῖδας περὶ πλείονος ποιοῦ μήτε τὸ ζῆν μήτε ἄλλο μηδὲν πρὸ τοῦ δικαίου, ἵνα εἰς Ἅιδου ἐλθὼν ἔχῃς πάντα ταῦτα ἀπολογήσασθαι τοῖς ἐκεῖ ἄρχουσιν·
</div>
    
  
    
    <div class="sentence">
  <span class="ref">10</span>&nbsp;οὔτε γὰρ ἐνθάδε σοι φαίνεται ταῦτα πράττοντι ἄμεινον εἶναι οὐδὲ δικαιότερον οὐδὲ ὁσιώτερον, οὐδὲ ἄλλῳ τῶν σῶν οὐδενί, οὔτε ἐκεῖσε ἀφικομένῳ ἄμεινον ἔσται.
</div>
    
  
    
    <div class="sentence">
  <span class="ref">11</span>&nbsp;ἀλλὰ νῦν μὲν ἠδικημένος ἄπει, {54c} ἐὰν ἀπίῃς, οὐχ ὑφ’ ἡμῶν τῶν νόμων ἀλλὰ ὑπ’ ἀνθρώπων·
</div>
    
  
    
    <div class="sentence">
  <span class="ref">12</span>&nbsp;ἐὰν δὲ ἐξέλθῃς οὕτως αἰσχρῶς ἀνταδικήσας τε καὶ ἀντικακουργήσας, τὰς σαυτοῦ ὁμολογίας τε καὶ συνθήκας τὰς πρὸς ἡμᾶς παραβὰς καὶ κακὰ ἐργασάμενος τούτους οὓς ἥκιστα ἔδει, σαυτόν τε καὶ φίλους καὶ πατρίδα καὶ ἡμᾶς, ἡμεῖς τέ σοι χαλεπανοῦμεν ζῶντι, καὶ ἐκεῖ οἱ ἡμέτεροι ἀδελφοὶ οἱ ἐν Ἅιδου νόμοι οὐκ εὐμενῶς σε ὑποδέξονται, εἰδότες ὅτι καὶ ἡμᾶς ἐπεχείρησας ἀπολέσαι τὸ σὸν μέρος.
</div>
    
  
    
    <div class="sentence">
  <span class="ref">13</span>&nbsp;ἀλλὰ μή σε {54d} πείσῃ Κρίτων ποιεῖν ἃ λέγει μᾶλλον ἢ ἡμεῖς.»
</div>
    
  
    
    <div class="sentence">
  <span class="ref">14</span>&nbsp;{P} ταῦτα, ὦ φίλε ἑταῖρε Κρίτων, εὖ ἴσθι ὅτι ἐγὼ δοκῶ ἀκούειν, ὥσπερ οἱ κορυβαντιῶντες τῶν αὐλῶν δοκοῦσιν ἀκούειν, καὶ ἐν ἐμοὶ αὕτη ἡ ἠχὴ τούτων τῶν λόγων βομβεῖ καὶ ποιεῖ μὴ δύνασθαι τῶν ἄλλων ἀκούειν·
</div>
    
  
    
    <div class="sentence">
  <span class="ref">15</span>&nbsp;ἀλλὰ ἴσθι, ὅσα γε τὰ νῦν ἐμοὶ δοκοῦντα, ἐὰν λέγῃς παρὰ ταῦτα, μάτην ἐρεῖς.
</div>
    
  
    
    <div class="sentence">
  <span class="ref">16</span>&nbsp;ὅμως μέντοι εἴ τι οἴει πλέον ποιήσειν, λέγε.
</div>
    
  
</div>
  
    <div class="speech">
  <span class="ref">101</span>
  <h2 class="speaker">
    ΚΡ.
  </h2>

  
    
  
    
    <div class="sentence">
  <span class="ref">01</span>&nbsp;ἀλλ’, ὦ Σώκρατες, οὐκ ἔχω λέγειν.
</div>
    
  
</div>
  
    <div class="speech">
  <span class="ref">102</span>
  <h2 class="speaker">
    {54e} ΣΩ.
  </h2>

  
    
  
    
    <div class="sentence">
  <span class="ref">01</span>&nbsp;ἔα τοίνυν, ὦ Κρίτων, καὶ πράττωμεν ταύτῃ, ἐπειδὴ ταύτῃ ὁ θεὸς ὑφηγεῖται.
</div>
    
  
</div>
  
</div>

    </div>
  </body>
</html>
